xxvi REISKII

datus a me discedet vir egregius, quern magni facio. Quae interim
ille in literis gesserit, qui cognoscere cupient, eos ad ejusmodi libros
ablegab0‚ qui de vitis excellentium Italorum exposuerunt. Interea
dum haec excuduntur, spem mihi per literas facit amicus Argentora-
tensis de hac editione Feliciani e bibliotheca sua ad me mittenda.
Quam ubi adeptus ers), licebit mihi de ea aliquanto diligentius ex-

ponere.
XVIII ξ. 5.

De editione Pauli Munatii.

Feliciani editionem insecuta est editio Demosthenis ex officina Pauli
Manutii, quam in annotationibus appellare soleo modo Paulinam,
modo Paulum, modo litteris P. Man. designo. Titulus illius editionis
non est unus universo praefixus operi, sed trium voluminum (tot enim
volumina totum opus conficiunt) suus cuique praefixus est proprius,
et primo quidem hic: Δημοσθένους λόγων τμῆμα πρῶτον. Demosthenis
orationum pars prima, in qua deliberativae orationes sedecim, cum
exordiis deliberativis et duae demonstrativae continentur. Secundo
hic: Δημοσθένους λόγων τμῆμα δεύτερον. Demosthenis orationum pars
secunda, in qua judiciales novem ejus publicae orationes continentur.
Tertio hic: Δημοσθένους λόγων τμῆμα τρίτον. Demosthenis orationum
pars tertia, qua judiciales tres et triginta privatae ejus continentur
orationes. Unicuique horum titulorum subscriptum est: Corrigente
Paulo Manutio Aldi filio. Venetiis anno 1554. quae verba dubium
est quomodo accipi voluerit Paulus. Qui si voluit solummodo signi-
ficare, se mendas typographicas e chartis musteis adhuc et a prelo
madidis sustulisse, nae partes suas egit admodum indiligenter et im-
perite. Scatet enim editio Paulina. mendis typographicis tot numero
et tam turpibus, ut omnes alias longe hoc in genere vincat. Sin au-
tem suggerere Paulus voluit, Demosthenem a se e libris antiquis ca-
lamo exaratis meliorem esse factum, id quod videtur omnino de se
jactare voluisse, fumos vendidit. Ego equidem, quamquam video
bonas in ea multas esse lectiones, Aldinis meliores, nullam tamen
omnium suspicor esse, quae non e Felicianea derivata sit. Feliciani
editionem a Paulo Manutio exscriptam esse ait Taylor ad vol. 2. p.

>ux 370. Nusquam tamen Paulus Felicianum nominat. Qua in re num
boni et honesti viri nomen tueri queat Paulus, viderint alii. Nobis
incompertae sunt minutae quaeque rationes illarum editionum; con-
stat tamen, Paulum Graecis literis minus, quam Latinis, valuisse.
Ordo orationum in hac editione paulum ab Aldina discedit. In primo
volumine sunt omnes συμβουλευτικοὶ, quibus adjunguntur prooemia, et
duo ἐπιδεικτικοὶ, scil. funebris et amatorius. Haec tria in Aldina, ut
et Pmisina, ad finem rejecta sunt. In secundo sunt oratt. pro corona,
‹le falsa legatione, Leptinen, Miffiana, in Androtionem, in Aristocra-

