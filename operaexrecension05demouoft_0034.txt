xxx REISKII

στιανικωτάτῳ, εὖ πράττειν. Cujus argumentum, qui volet, ex ipsa cog-
noscat, nostram ad rem haud facit. praefationes has excipiunt elogia
Demosthenis et de eo testimonia, ex auctoribus Graecisque Latinis-
que paene omnibus conquisita, minutis typis, per folia viginti. In
his sunt, vita Demosthenis e Plutarcho et Pseudo-Plutarcho, Libanii
epistola ad Montium, Luciani encomium Demosthenis, Dionysii Hali-
carn. epistola ad Aminaeum, et infinita alia hujusmodi, postremo
Ulpiani ad Demosthenem prolegomena. Tum sequitur ipsum corpus
orationum cum commentariis Ulpiani ad latus positis, qui commen-
tarii hac in editione quarta fere parte, ut asseverat Lambinus, aucti-
ores sunt, quam Aldus eos ediderat. Morellus enim, quicquid scho-
liorum in codicibus regiis seu Parisinis invenisset, immiscuerat Ulpi-
aneis ab Aldo editis sine ulla discriminis nota. Quod dolendum.
Debebant cujusque codicis scholia seorsim edi, aut saltim, scholia
quaeque quibus e codicibus essent sumta, signis aut verbis indicari,
non omnia in unum cinnum commisceri, cum bonis futilia. Suum
cuique debebat relinqui. Importuna et stulta ea fuit sedulitas edito-
rum ineptias et nugas frigidissimas accumulandi, cujus hunc ferimus
fructum, ut saepe miremur eundem auctorem pugnantia inter se
tradere. Quod fieri secus non potest, si diversissimorum auctorum
fragmenta inter se compinguntur, et sub ejusdem scholiastae nomine
venditantur. Sic obtruduntur alicui ea, quae noluit dicere, et de
quibus nunquam somniavit. Si quando contingat, ut nos quoque
scholia edamus, de quo nondum certo decrevimus, (inviti autem
faciemus, cum edemus,) servabimus quidem ordinem editionis Pa·
risinae, nova autem, quae e Bavarico codice, itemque ex Aug-ostano
prodemus, ea quaeque seorsim, eo ordine, ut in codice quoque inve—
xxvnimus, prodemus. Scholia haec, ut in aliis editionibus, ita in hac
quoque ultra Timocrateam non procedunt. Nam quae ad posteriores
orationes adspersa sunt, ea oppido pauca sunt, vix decem omniuo,
et minimi facienda. Procedit sic opus usque ad p. 789. non eo ordi-
ne, quem Wolfius in suam editionem importavit, sed Aldino, quem
etiam reliquae editiones praeter WVolfianam omnes servarunt. Prima
VVolfiana, qua careo, si epistolas Demosthenis non tenet, de quo
viderint, quibus copia primae VVolfianae est, prima (ledit eas Pari-
sina : nam in epistolis Demosthenis finit haee editio. Mantissae loco
adjectae sunt variae lectiones et notae in orationes Demosthenis et in
scholia Ulpiani. Videbimus de his paulo post. Instituit Morellus
orationes Demosthenis in paragraphos dividere. quibus numeri sui
sunt in margine interiori appositi. In exteriori sunt iidem numeri
scholiis additi, quo statim inveniri posset, quo scholium quodque
referendum esset; variae lectiones ad textum pertinentes occupant
marginem interiorem, exteriorem autem eae, quae ad scholia redeunt.

