xvi REISKII

niat, et paene totam aetatem in eo uno consumendam habeat. Ego
vero, ut mens mibi laeva fuit, quod vehementer dolet, ad gustandum
et imbibendum Demosthenem, et multo etiam serius ad edendum
adJeci animum, quam ut exasciatum quid promittere, aut praefationis
saltim copiosae, plenae et vere pragmaticae spem facere liceat.
Juvat capita quaedam hic attingere eorum, quae praefationem pa-
ranti non leviter perstringenda, sed penitus excutienda et in plena
luce collocanda sint. Debet ille e. c. de ratione veterum Demosthe-
nem in scholis suis interpretandi et in scriptis imitandi exponere;
quae imitatio est multiplex. Non enim solummodo illi imitantur,
qui locos oratoris quosdam aut verbotenus recitant et scriptis suis
intexunt, aut allusione quadam adumbrant3 cujusmodi locos inda-
gare, indicare et cum exemplo primigenio comparare munus inprimis
nobile editoris est; quod nobis ne tentare quidem licuit3 sed et illi
imitantur, qui, ut Aristides fecit, orationes scribunt aemulas Demo-
sthenicis, sive in idem consentientes argumentum, sive in partem
contrariam. Debet porro de illis agere atque judicare, qui vitam
Demosthenis litteris mandarunt3 de Ulpiano et aliis vetustioribus in
Demosthenem commentatoribus; de rationibus, quibus diversis vete-
iures usi sunt, orationes Demosthenis distribuendi; de lexicis item rhe-
toricis, et quae sunt alia hujusmodi plura, quibus omnibus vix homo
sufficiat pertinacis et infatigabilis assiduitatis, qui totum litteraturae
Graecae ambitum pervagatus, non memoria, id quod negatum est,
sed adversariis conclusum habeat, ubi diligenter annotaverit singulos
quosque locos veterisque novaeque litteraturae quomodocunque ad
Demosthenem facientes, qui bibliothecarum sinus, ad quas paucis
aditus patet, Italiae inprimis, ubi multa egregia et parum cognita,
minusque etiam, quam pro merito, aestimata jacere atque situ perire
necesse est, excusserit. Nobis autem, ab istis omnibus praesidiis seu
fortunae seu memoriae atque industriae desertis, ut qui sero Demo-
sthenis edendi consilium ceperimus, paene imparati, praetermittenda,
aut certe vix leviter perstringenda sunt haec omnia, et posteris, si qui
crunt, de quo desperandum non est, editoribus relinquenda; juveni
fortunato, aetate et amicitiis florenti, cui datum sit exteros adire, qui
gratia vel auro sibi obserata bibliothecarum scrinia reserare possit,
cui vires sint integrae, ingens et excelsus animus, invicta laborum
patientia, acres oculi, multo etiam acrius judicium, et diligentia vigil,
quicquid legat, ad Demosthenem unum referendi et in commentariis
condendi. Nos vero jam senium paene ingressi coepimus cum De-
mosthene hospitium contrahere; unde tempore post natus est ejus
edendi conatus, qui si non omnino nihil expedisse videbitur, ut de re
sic satis commode inter tot incommoda circumstantia gesta laetabi-
mur. Ut brevis sim, agam quod potero, cum neque quod velim et

