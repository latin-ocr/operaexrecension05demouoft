ἰν PRAEFATIO.

scholiorum collectionem quarto circiter, ut creditur, ae-
rae nostrae seculo composuit, nunc Ulpiani nomen geren-
tem, ab grammaticis autem inferiorum temporum haud
dubie multis modis interpolatam et auctam, in qua ipsa
quoque rhetorica expositio ita praevalet ut hujus potis-
simum caussa omnis haec opera suscepta esse videatur,
quae autem ad historiae et antiquitatum explicationem
pertinent, ea maxima ex parte non aliunde sunt accepta,
sed ex ipsis oratoris verbis conjectando composita: in
quo scholiorum illorum auctor ea saepe edidit levitatis
imperitiaeque documenta ut quo majores antiquitatis stu-
dia progressus fecerint, tanto majorem in modum fides
ejus, quae olim viris doctis multorum exstiterat caussa
errorum, labefactata sit. Ejusdem fere generis, etsi mi-
nus copiosae, sunt quae in marginibus multorum codi-
cum leguntur scholiastarum annotationes partim cum
Ulpianeis consentientes: quales sunt· quas ex codicibus
Monacensibus duobus primus in lucem protraxit Reiskius,
nos multo et emendatiores et locupletiores ex nostris
dabimus codicibus. Ceterum ut Ulpiani scholia non ultra
orationem Timocrateam procedunt, ita haec quoque scho-
liorum excerpta ad illas tantum orationes uberiora sunt,
rarescunt vero in ceteris.

Praeter hos interpretes plurimum in Demosthene studii
posuerunt qui artis rhetoricae praecepta oratorum exem-
plis illustrata tradiderunt, Hermogenes Tarsensis ejusque
antiquiores scholiastae, a quibus inferiorum temporum
magistri pendent. Illorum locos praecipuos ab Reiskio
in annotationibus memoratos nolui aliis aut ipsorum aut
recentiorum scriptorum, quos Walzii opera in unum cor-
pus conjunctos habemus, excerptis augere, quoniam haec
onmia paullo majore cum fructu eo quo ab rhetoribus
tradita sunt ordine et nexu quam per annotationes di-
spersa legi arbitror, quatenus legi merentur. Neque enim
negari potest plurima in iis esse quae qui non legerit non
minus bene Demosthenem intellecturus sit quam qui le-

