l REISKII

ξ. 14.
De codicibus manuscriptis Demosthenis, quibus superiores usi
sunt editores.

Venio nunc ad codices calamo exaratos, quibus aut alii ad edendum
et emendandum Demosthenem, aut ego in hac condenda editione
usus sum, aut quorum ad nos pervenit notitia.

Lv Quibus e codicibus Aldus suum Demosthenem ediderit, primus
editorum oninium, haud constat3 unumne secutus exemplum, an e
pluribus delegerit lectionem locis quibusque meliorem, quae sibi aut
Carteromacho videretur, et quonam illi codices devenerint ; supersint
adhuc, an perierint. Quodsi unus fuit codex, e quo Demosthenes
primitus est ab Aldo editus, non ex optimis, sed neque e pessimis
fuit, sed e genere medio. Tribus se codicibus in universum fuisse
usum testatur Aldus in indice, loco e0‚ quem supra attulimus. Non
magis scimus, quinam fuerint codices, quibus usus est. Felicianus, quot
numero, unde sumti, quo delati. Certum hoc est, multas bonas lecti-
ones illine petitas, multos locos in Aldina laborantes vitio sanatos esse
feliciter. Paulo ante Felicianum criticam Demosthenicam exercuit
Jo. Obsopoeus‚ non infeliciter, homo industrius, edendis Polybio et
Heliodoro erotico de literis optime meritus, sed ingenio critico non
satis instructus ; quamquam illo tempore Graeca critica progerminare
modo incipiebat. Accedit quod codex Dem. Pannonicus, qui ei in
manus venerat, non esset optimae notae. Videtur ille codex in biblio-
thecam Augustam, quae Vindobonae est, illatus esse. Paulus Manu-
tius num suae editioni codices adhibuerit novos, a Feliciano non
usurpatOS, dubium est; et paene negem. VVolfius ad suam certe
nullos adhibuit codices MStos, quod equidem majorem in modum in
eo miror, qui aetatem ea in urbe degeret, ubi copia ipsi esset sex
codicum Demosthenicorum, et in his omnium, quotquot hodie cogniti
nobis usquam exstant, sine controversia nobilissimi, antiquissimi et
emendatissimi. Sedens ad fontem, aut ignoravit eum, aut nil curavit
inde haurire. Quae secordia! Postquam jam excusa esset typis editio
sua, tum demum in mentem ei venit, esse in urbe, ubi literas ipse

Lvl publice profiteretur, membranas Demosthenis vetustas, forte non in-
dignas, quae conferrentur. Commisit negotium alii, homini docto
quidem illi neque ignavo, excusatione usus probabili futura, si vcra
fuisset. Verum copiosius de subsidiis Demosth. dicam paulo post,
quibus uti potuisset Wolf, si voluisset. Sed condonemus hanc culpam
multitudini laborum, quibus obrutus erat bonus ille vir, sorte usus,
aetate sua, communi etiam hodie illis, qui jumenta sunt librariorum,
quorum cupiditati operam suam in libris edendis addixerunt, ut eos
locupletent, ipsi interim fame pereuntes, aut, si bene rem gerunt, cum

