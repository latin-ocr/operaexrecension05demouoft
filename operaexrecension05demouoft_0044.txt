xl REISKII

Insignis est defectus liujus editionis Wolfianae‚ quod indice Graecitatis
Demosthenicae caret. Credo equidem, VVolfium, a laborum Demo·
sthenicorum multitudine et perpetuitate victum, non potuisse agendis
omnibus sufficere, quae in ejusmodi auctore peragenda editori incum-
bunt. Verum primum quidem viginti duo anni, quos in Demosthene
fingendo et refingendo consumsit, tempus, opinor, sunt satis commo-
dum, quo quamvis magnus labor profligari poterat. Mihi quidem si
tot annos uni Demostheni expoliendo largita esset secunda fortuna,
quac vix quadriennium dedit, et ne illud quidem integrum, (interea
temporis enim etiam Aristidem ad MStos recognovi, et editioni, quam
ejus paro, accommodavi, ut alias interpellationes taceam,) o quam
mihi videor eum absolutum et numeris omnibus perfectum daturus
fuisse! Me vero ingravescens aetas, et decrescentes in dies vires, et
impatientia in eodem labore diutiuscule commorandi, et desiderium
XL studiosae juventuti tam gravem auctorem, tam necessarium, cujus
editiones sunt quam rarissimae et carissimae, quo tamen carere sine
damno maximo potest nemo paulo humanior, quam primum fieri pos-
set, parvo parabilem, et facile gestabilem, et ornamentis non con-
temnendis instructum, non omnibus quidem, tot tamen illis et tantis,
quot et quanta nulla alia superiorum editionum dedisset, in manus
dandi, festinare coegerunt, et minus perfectum opus edere, quam nul-
lum, malle, verentem, ne in conatu superstitiosae diligentiae fatum
me opprimeret, mecumque lectores fructu meae operae fraudaret,
Deinde quis auctor tibi, nii Wolfi, fuit tam stulti consilii, ut Aethio·
pem lavares? Ulpianum cur Latinum fecisti? Quis jussit? aut, si
quis jussit, cur obsequebaris? Debebas sapientior esse, quam ineptus
librarius, qui se a stulto more saeculi, ab importunis emtorum flagi-
tationibus duci pateretur. Debebas fortiter resistere; debebas biblio-
polarum stultitiae et importunitati responsare duriter, non servire,
non cervicem submittere. Poteras melius quid agere. Ulpianum
Latinum quis legit? quotus quisque est, Graecum qui legat? nedum
ut Latinum. Ulpiani tua Latina interpretatio prorsus illa est, quam
nostrates proverbio Jactant, quinta currus rota, labor incassum per-
actus, cujus nemo tibi gratias habet. Pro ista interpretatione bonum
Graecum indicem condidisses, addidisses Harpocrafflonem, aut aliud
quod rhetoricum lexicon ineditum, digessisses istam tuam horridam
et inconditam sylvam variantium et annotationum, et concinnum in
ordinem redegisse83 multo sic majorem gratiam a lectoribus irfisses,
et multo melius eorum commodis providisses. Vitio hoc quoque dari
&Volfio jure potest, quod, quum decrevisset editionem non aliquam
vetustiorem fideliter reddere, sed Demosthenem ad mentem suam
constitutum, a se reformatum dare, praestantissimum tamen codicem
xm MStum, quem domi paene suae liaberet, in urbe quidem sua, in bibe

