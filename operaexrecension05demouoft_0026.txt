xxii REISKII

cujus syntagmatis exemplaria tum temporis adhuc sat copiosa sup-
petebant. Haec de Aldina.

§· 3·
De editione Herwayiana prima.

Excepit eam Herwagiana, prima a me dicenda. Quatuor omnino
Herwagiana officina, quae Basileae fuit, edidit, duas Graecas, duas
Graecolatinas. Prima itaque earum prodiit Basileae apud Joannem
Herwagium mense Septembri anni 1532. hoc titulo: “Δημοσθένους
λόγοι δύο καὶ ἑξήκοντα. Habes Lector Demosthenis Graecorum orato-
rum omnium facile principis orationes duas et sexaginta, et in eas-
dem Ulpiani commentarios quantum extat. Libanii argumenta. tum
collectas a studioso quodam ex Des. Erasmi Rot. Guilhelmi Budaei

ΧΠ atque aliorum lucubrationibus annotationes. ad haec ipsius, Plutarcho
Libanioque auctoribus, vitam, et lectionem denique variam adjec-
tam.” Excipit hunc titulum Erasmi Roterodami ad Jo. Georgium
Baumgartnerum epistola, qua Demosthenem cum commendatione
sua ad illum tum adhuc juvenem mittit.. Nil tamen ideo moveor,
ut credam ab Erasmo navatam esse Demostheni emendando operam.
Leguntur quidem in hac editione, quae ad Aldinam expressa est,
nonnulla melius, quam in Aldina. Sed possunt illa a Sim. Grynan,
aut si quo alio Herwagius tum uteretur mendarum typographicarum
correctore, profecta esse. Ab Erasmo tantummodo praefatio postu-
labatur, commendationis ergo, quo liber esset vendibilior. Praestat
haec editio multis rebus Aldinae; chartarum magnitudine, typorum-
que3 tum quod appositos statim ad texti oram Ulpiani commentarios
habet, qui ab Aldo seorsim editi fuerant3 accessit denique 'nuic edi-
tioni primae Herwagianae primum quasi fundamentum commentario-
rum in Demosthenem e scriptis Erasmi et Budaei aliorumque a Ja-
cobo Rubero collecta farrago, in VVolfiana quoque editione servata.
Sed singula haec diligentius videamus. Erasmus in illa epistola nihil
a se ad ornandum Demosthenem collatum commemorat. Verba ejus
huc pertinentia e longiuscula quidem epistola, a qua homo criticus
tamen parum abeat doctior, (sed tum temporis loco praefationum
homilias scriptitabant) haec sunt : “ Accipe igitur Demosthenem, qui
nunc prodit, ceu positis novus exuviis nitidusque juventa—multum
debemus Aldo, qui nobis primus oratorum principem dedit; plus
debemus Hei-wagio, qui non parum addidit illi tum dignitatis, tum
ctiam commoditatis, haud mediocribus impendiis parique vigilantia,
ut jam merito possint omnes admirabundi dicere οὗτός ἐστιν ὁ ἐκεῖνος

X111 ὃημοσθένης.” Haec Erasmus. Sed viderit, qui praedicationi suae fidem
faciat. Haud infitiabor splendidiorem oculis accidere Herwagianam,
quam Aldinam‚ quarum illa majoribus literis, haec minutioribus est

