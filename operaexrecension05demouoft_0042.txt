xxxviii REISKII

scholia ejusdem codicis a p. 193. ad ¹99· cum Latina interpretatione
Wolfii, quibus de scholiis item pluribus paulo post exponam. Prae-
fixit iis hanc praefationem Wolfins.-In fine: “ Haec scholia in περὶ
στεφάνου exstant in Lutetiano codice (hoc est editione Parisina). In
παραπρεσβείαν et τιμοκράτην partim ex Ulpiano decerpta esse, partim
in scholiis Lutetianis exstare videntur. quare nolim certum laborem
capere incerto fructu.” Haec Wolfius. Expediebat tamen, opinor,
saltim varietates lectionis in his scholiis, quae essent in Augustano,
si quae discreparent lectiones a Lutetia-nis, prodi.

Denique succedunt variae lectiones in vita Demosthenis a Plutarcho
descripta; in quibus F„ id est fortasse, additur, Wolfianae conjecturae
sunt, caeterae Lutetianae editioni acceptae referuntur. (hic est titulus
aWolfio praescriptus.) Annotationibus ad Pseudoplutarchi vitam
Demosthenis hanc praemisit Wolf annotationem : “ Quot loca in hoc
opusculo εὐστόχως emendaverim, testatur conversio mea, et specimen
Demosthenicum anno 1569. editum.'’ Caetera hujus loci supra retuli,
cum de hoc specimine agerem.

Hic est apparatus criticus &Volfianuffi ingens quidem ille et ad

xxxvn emendandum Demosthenem inprimis utilis, sed, ut nunc est, nulli
usui. Stultus sit lector necesse est, qui id faciat, quod editori neces-
sario est faciendum, ut tam diversis in locis sparsas, decies repetitas
easdem lectiones indaget, nullis neque paginarum neque versuum
notis signatas, in quibus indagandis. tametsi spississimum opus decies
revolvat, tamen integras horas perdat.. Saepe ego mala multa fui
imprecatus ei, cui tam vecors et furiosum consilium in mentem venit,
ut hoc modo patientiae lectorum illuderet. Dementiam satis mirari
non possum. Insumit laborem non parvum varias illas tot lectiones
congerendi, sine dubio, quo lectores iis uterentur; exponit eas, sed
sic, ut nemo iis uti queat; qno ipse sese suae tantae operae fructu
privavit, unaque emtores. Perinde nune est, ac si plane nihil varian-
tium edidisset. Digeri haec oportebat, certosque quaeque ad locos
paginarum et versuum alligari, ut varietatem lectionis Demosthenicae
sub uno conspectu haberes. Delirabat Wolf ita scribens in epistola
ad Episcopium variantium sylvae subjecta, p. 201. Varias lectiones
omnium editionum consiynatas habes, quarum numeros, si foliis impres-
sionis tuae accommodari nequirent, praetermittendos censeo, lectoremque
monendum, ex ipsa serie orationum et locorum, quo quaeque nota pertineat,
deprehendi. Iniqua postulas, mi bone Wolfi. Tam ego fungus non
sum, utv unius notulae caussa totas sexcentenorum versuum orationes
perlegam. Non ita festinare, non praecipitare opus, sed ordine agere
debebas, Episcopio non schedas disjectas, folia Sibyllae, alias ex aliis
mittere, quas, quo essent referendae, nemo sciret, quae ipsae sibi con-
tradit-erent saepe. sed in mandatis dare, ut Demosthenis textum excu—

