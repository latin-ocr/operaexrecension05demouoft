xviii REISKII

Demosthenis orationes duae et sexaginta.

Libanii sophistae in eas ipsas orationes argumenta.
Vita Demosthenis per Libanium⁴

Ejusdem vita per Plutarchum.

In calce tituli est signum Ami, ancorae implicatus delphin. In aversa
statim prima pagina orditur praefatio Aldi his verbis: ALDUS Pius
MANUTIUS ROMANUS DANIELI cLAmo PARMENSI S. P. D. unde juvat
haec excerpere, unde nonnulla, quamquam obscure, intelligentur ad
hujus editionis historiam pertinentia. Nescio enim, quae fuerit istius
aetatis mala consuetudo rem, de qua exponere vellent, adumbrandi
magis, quam enarrandi. Verba itaque Aldi, quae tradi hoc loco et
accipi refert, (nam pleraque praefationis in vita fortunisque Demo-
sthenis exponendis cum versentur, huc nil faciunt) hacc sunt: “Ab-
hinc fere triennio desyderanti tibi orationes Demosthenis, brevi me
informatas mea cura publicaturum recepi; sed tot id tentanti mihi
Vlacciderunt impedimenta, ut persaepe excudi coeptas intermiserim,
Carteromacho etiam nostro demirante—cum etiam admodum quam
pauca earum orationum exempla excudenda curaverim, idque coactus,
quod in nullo ante accidit volumine excuso in thermis nostris. Quo-
rum omnium mihi testis est optimus Angelus Chabrielus, patricius
Venetus—Nescio quomodo liber hic omnium, quos imprimendos vel
Latine vel Graece curavimus, exit in publicum ex aedibus nostris.—
Rursus si pulcherrimis characteribus et perquam decenti forma ha-
bituque, nec non castigatissimus exit in manus hominurn—Has vero
Demosthenis orationes Clari doctissime nomini tuo nuncupatas ex
Neacademia nostra emittimus ob multas caussas—Tu quia in inclyta
ista urbe alumna virorum nobilium Epidauro, cui nunc Rhacusae est
nomen, et Latinas et Graecas literas profiteris, instituisque juventu*
tem istam eloquentiae studiosam arte dicendi.—-“ Haec visum fuit ex
ista Aldi praefatione excerpta hic proponere e tam multis aliis, quae
Aldus ibi disputat a proposito nostro prorsus aliena. Quibus nos
hodie facile careamuS, ea tum temporis non sine fructu dicebantur,
neque erant non necessaria. Sed ex illis, quae retuli, cognoscantur
haec. Primum, illum Danielem Clarium, cui nuncupatus est Demo-
sthenes Aldinus‚ fuisse Parmae natum, ludi literarii‚ qui Ragusae tum
esset, magistrum. Huic eidem Danieli Clario Aldus inscripsit a se
anno 1 501 editum Prudenfflum, cui addita sunt alia complura opuscula
argumenti sanctioris, quae recenset Fabricius B. G. vol. no. p. 332,
Deinde, triennio Demosthenem Aldinum sub praelo haesisse; tum,
magni fecisse Aldum magnificeque depraedicasse sui Demosthenis
elegantiam et curam in ejus emendatione positam. Chartae utique
sunt mundae, typi pro ista aetate belli, editio sic satis emendata.
Mendis quidem laborat multo paucioribus, quam pro istius saeculi

