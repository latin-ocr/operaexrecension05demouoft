LXIV

LXV

lvi REISKII .

duae in Aphobuux, pro Phano, et duae in Onetorem. Paragraphae
seu exceptoriae, quibus defenditur, caussam ad forum omnino aut ad
hoc forum non posse vocari, sunt hae: in Zenothemin, in Apaturium,
in Phormionem, in Lacritum, pro Phormione, in Pantaenetum‚ in
Nausimachurn. Idiotici seu de caussis privatis agentes sunt reliquae
omnes. Hic est ordo codicis Bavarici‚ non omnino limatus ille qui-
dem, vetustus tamen. Melius tamen Augustanus, quod in capite
privatarum caussarum orationem in Cononem posuit. Solebant enim
veteres, ut publicarum primam loco, non praestantia principem,
facere Androtioneam, sic privatarum in capite ponere Cononeam‚
ut omnium ex hac classe nobilissimam. Haec pauca de ordine ora-
tionum Dem. atque distributione in libris vetustis obtinente. Nunc
redeo ad reliqua exsequendum, quae de codice Augustano dicenda
supersunt. Carebat plerumque spiritibus et accentibus. Rara ap-
parebat manus correctrix. Locus unus a nova manu erat suppletus
liquore viridi p. 673, 32. Paragraphis distinctae erant orationes. In-
dicium novae paragraphi erat litera extra versum prominens, etiam in
media voce; de quo more vid. Vales. ad Eusebium. Plerumque non
male distributae erant hae paragraphi, interdum tamen etiam admo-
dum absurde in media sementim crebrae alias, alias rarae; breves
quaedam, aliae longiusculae, ut saepe nulla ratio appareret hujus in
dividendo inconstantiae. Ego tamen, ut de veterum ratione libros
Demosthenis distinguendi nobis constaret. servandas atque reprae-
sentandas hac editione mea duxi illas distinctiones. Itaque para-
graphoruni initia, quae erant in codice Augustano‚ designat editio
nostra † apposita, ut paragraphus Bavarici ξ, quae sunt illis multo
rariores. Ubi uterque codex consentiebat in eadem distinctione, ibi
ambo istaec signa sic copulavi §†. Scholiis oppleti erant margines
usque ad 'l‘irnoceratean13 nam posterioribus adspersae paucae et a
nova manu, scriptura indocta, quae legi non posset. Scholia haec alia
in Ulpianeis leguntur, alia in his desiderantur. Edidit ea Wolfius,
sed pessima fido. Pro verbis Scholiastae alienissima, a sana ratione
et ab usu linguae abhorrentia, pro lubitu, mira et immani licentia,
non monito lectore, ingessit; quod facinus ei non ignosco, tametsi
operam Demostheni ab eo navatam magni facio. Vix puto quemquam
in ullum auctorem veterem tanta importunitate grassatum esse, ne
P. Castellum quidem in Ammianurn Marcellinum, quam grassatus est
Wolf in haec scholia. Fidem faciet editio nostra, me rem oratione
non exaggerare. Nulla ibi orationum argumenta, nisi in Olynthiacis,
quorum varietatem enotare festinans oblitus suni. Iota, quod nos
subscribimus, ille Augustanus semper habet literae ad latus adscrip-
tum, ut e. c. βουλῆι, ἀγορᾶι, ζημιωθῆι, unde multarum mendarum origo
potest explicari. Supplenientum illud in Philippicis, quod in libro

