lxx REISKII

quae formae sint in Folio, ut vulgo appellant), quam hac nostrae in
octavo. Typorum formam, qua potuit, artifex meus imitatus est
non ille quidem per omnia felicissime neque fidelissime, ut qui Graeca
non calleret, sic tamen satis, ut saltim, id quod volo, discrimen utrius-
que editionis appareret. Initium itaque Olynthiacae primae in exenn-
plo vetustiore hoc est z

[Sequitur specimen scripturae]
In recentiore autem est hujusmodi:

[Sequitur specimen scripturae]

Ne per multa eam, infinita enim sunt, vetustae versus paulo sunt
longiores et pagina quaque pauciores: in prima quidem pagina pri-
mae Olynthiacae numeravi 41. In nova autem breviores, sed numero
plures: numeravi enim in pagina eadem prima versus 43. De reli-
quis paginis quaerere nil laboravi, quamquam suspicor, per totum
librum eodem modo se rem habere. Observavi qnoque aliud agens
insigne utriusque editionis discrimen in pagina tomi primi extrema,
320„ ubi argumentum Libanii ad orationes duas in Aristogitonem
legitur: quod argumentum incipit a nomine Πυθάγγελος. Hoc nomen

Lxxxlx totum apparet in A, prima littera π seorsim in area vacua posita.
Sed in B illud π non conspicitur, plane nuda relicta illa area; tan-
tummodo υθάγγελος legitur. Quia mihi librum variantium Demosthe-
nicarum adornanti editio Aldi vetustior ad manus nondum erat, non-
dum potui lectiones ejus in illum librum referre. Dabitur tamen
opera, ut discrepantes utriusque lectiones diligenter en'otatae in ma-
teria mea, quam appello, critica exhibeantur, ut caussa deinceps futura
nulla sit, cur de Aldinarum super Demosthe—nico quoque loco dubite-
tur testimonio.

ξ. 29.
De editione Feliciani.

Sub exitum anni superioris 1769. hanc editionem ad me misit
Strasburgo Vir Illustris Brunckius, Consiliarius Regis Christi-anissimi
(Conseiller de Cour, Receveur des Domaines et Commissaire de
Gucwe), cujus voluntatem mihi Stoeberus V. C. conciliavit. Raram
eoque summi faciendam in viro illius ordinis peritiam Graecarum
litterarum studiumque earum incredibile non possum hoc loco sine
praedicatione quadam mea, qua ille non indiget, transmittere. Mag-
num a Brunckio meo decus acceptura sit Anthologia Graeca, cujus
ille studio inprimis tenetur, si per alias graviores occupationes illi
liceret animum expoliendae huic Graecorum epigrammatum collec-
tioni adjicere. Nondum quidem mihi licuit ne hujus quidem prae-
stantissimae editionis lectiones penitus cognoscere neque in sylvam
meam referre. Sed antequam illa sylva typographo excudenda in
manus tradatur, curabo, ut hujus quoque lectiones fideliter excerptae

