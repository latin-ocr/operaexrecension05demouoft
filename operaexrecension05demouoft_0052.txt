xlviii REISKII

indoctorum, sodalitium gladiatorium aut piraticum, vexavit et infa-
mavit, non quod a sententia Dem. aberrassem, non quod eam minus
perspicue reddidissem, sed 1. quod non ea essem dictione germanica

ιιι usim, quam ipsi solam probant, qui volunt helluli et omnis elegantiae

LIII

arbitri esse, 2. quod saepe locorum periphrasten potius quam inter-
pretem egissem, 3. quod in animadversionibus Demosthenem saepe
acerbius perstrinxissem‚ egi caussam meam in praefatione ad volumen
tertium hujus interpretationis. Secundum quam praefationem nemo
fuit, qui hisceret. Obmutuerunt umbratici illi, e latebris, ut latrones
saltibus insidentes, tela in praetereuntes conjicientes, victi vi veri-
tatis, qua argumenta mea praevalent. Nescio an censurae illius ini-
quae in d. A. D. Bau auctor fuerit inimicus tectus, vultu verbisque
amicum simulans. Ejusmodi libelli menstrui sunt buccina diaboli,
vel Erinnyos, aut Bellonae, ut veteres loquebantur, cujus boatum cum
audieris, suspiceriS, quis inflarit; unde simultates et contentiones.
Melius egomet ipse novi meae interpretationis naevos, quam illi om-
nes, qui eam carpserunt. Sed meliorem profecto nemo illorum om-
nium condat, neque condet. Erunt fortasse qui in dictione mea ger-
manica aliquid tentent, ungues ei infigant, scalpam, poliant, voculam
unam, quae ipsis asperior et immundior videatur, cum alia, si dis
placet, mundiore et exquisitiore mutent, et sic se Demosthenis ferant
interpretes, reapse sint plagiarii. Exspirabit in ejusmodi ineptiis et
titivillitiis omnis eorum circa Demosthenem germanice reddendum
molitio puerilis, Facere tamen non poterunt, quo minus constet inter
omnes, ct res ipsa clamet, eos, si qui erunt, vitio a semet creatos in-
terpretes Demosthenis vernaculos e mea demum interpretatione didi-
cisse Demosthenem intelligere atque convertere. Ante me nemo de
Dem. germanice reddendo cogitavit, post me erunt procul dubio, qui
certatim enm reddant. Sed de voculis inter se contendent, rem omnes
mihi debebunt. Interim se novos et, si dis placet, meliores ferent
interpretes, et a venalibus Ephemeridum scriptoribus, quorum aut
fames, aut invidia, aut gratia, aut studium partium agit et gubernat
stylum, laudibus in coelum efferentur. Quos equidem et sibi ipsos
placere, et ab aliis commendari facile patiar, meum opus examini in-
telligentium et ab animi perturbationibus sanorum relinquens, mer—
cedem benefacti a deo et a conscientia ferens mea satis magnam,

tametsi homines aut stulti aut imperiti aut exosi me mihique infesti
negent.

[m Id est in der Allyemeinen Deut- homo malignitate et arrogantia, castiga-
schen Bibliothek vol. 1. p. 20 seqq. Scrip- tus quum ab aliis tum ab Lessingio in
tor censurae fuit C. A. Klotzius, famosa Epistolis antiquariis. G. DIND.]

