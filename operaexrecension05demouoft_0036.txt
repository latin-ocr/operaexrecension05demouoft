xxxii REISKH

ejus praefatione colligo, hane operam exantlavit. Quae onmia satis
eum ad aequos excusent.-———Morellus in parte a se curata ubique citat
octo codices Demosthenis MStos e bibliotheca regia depromtos, quos
his literis designat : a. β. γ. δ. ε. ζ. η. θ. Ego in libro variantium pri-
mum, secundum, tertium et sic porro appello. Quibus numeris hi codi-
ces hodie signati sint, indagavit Taylor et his verbis demonstravit in
praefatione ad suurn Demosthenem: α. sive codex Morellianorum
primus locum habet hodie in bibliotheca regia 2190. numero. Re-
liqua una cum judiciis de valore cujusque codicis Parisini, quae
Taylor tulit, apud ipsum velim legi.

Citat interdum Taylor lectiones tanquam e Parisinis codicibus
haustas, quarum mentio nulla fit in editione Parisina. Ergone locu-
pletior et diligentior penes eum fuit illorum codicum collatio? Non
videtur. Imo potius editionem Parisinam saepe nomine codicum
regiorum appellat, quos eum oculis non vidisse constat ex ann. ad
p. 277, 28. Saepe citat Taylor codices I'arisinos perperam, ubi par
erat lectionem marginis Lutetiani solummodo laudari. Non omnes
lectiones variantes in margine Lutet. annotatae sunt e codicibus
regiis parisinis, sed eae solummodo, quibus adscriptae sunt literae
a. β. γ. etc. Reliquae lectiones, quae his notis carent, tametsi pos-
sint itidem illinc ductae esse, tamen certo id doceri nequit, et pos-
sunt alii fontes earum lectionum demonstrari, e. c. codex Obsopoei‚
aut editio Aldina, aut quaepiam alia vetustior, aut index alicujus

xxvnl vetustioris editionisj aut auctor aliquis vetustus ut Hermogenes, Ari-
stides, Dionysius Halicarn., Longinus, alii, aut Wolfii annotationes,
etc. Universe non videtur Lambinus codices Parisinos usurpasse, et
in exemplo, quod Morellus reliquit moriens, ipse a Benenato accepit
sibi traditum, uude operae Parisinae editionem suam expresserunt,
Herwagiana prima puta, nonnisi paucas quasdam reperisse e Parisinis
primo et quinto solis ad orationes a Leptinea inde posteriores anno-
tatas3 caeterae lectiones illi exemplo a Mol-ello adscriptae unde
essent, ignorasse neque discere curasse.

Miretur quis, Fabricium in Bibl. Gr. vol. 1. p. 926. affirmare, edi-
tionem Parisinam, de qua nunc sermo nobis est, prodiisse ex officina
Michaelis Sonnii, cum Dionysius tamen Lambinus ipse, qui poterat
rei gestae testis esse certissimus, eam Benenato tribuat, quo factum,
ut a Tayloro aliisque Benenati editio appelletur. Eximam hunc scru-
pulum. Sunt penes nie duo exemplaria Parisinae hujus editionis,
inter se rebus omnibus praeter titulum simillima. Iu alterius titulo
conspicitur signum Adriani Turnebi, thyrsus angue implicatus, cum
subscriptione: βασιλεῖ τ’ ἀγαθῷ κρατερῷ τ’ αἰχμητῇ Lutetiae 1570. apud
‚loannem Benenatum. Alterius exemplaris titulo suppositum est scu—
tum quadratum cum basilisco e fiammis exsurgente versus digitum

