vi PRAEFATIO.

psephismatumque collectionibus et aliis hujusmodi sub-³
sidiis, partim suopte ingenio de nihilo fingerent: quo
factum est ut genuina et commentitia, vera et falsa, mi-
rabilibus modis permiscerentur. In quibus discernendis
nostra demum aetate majores fieri progressus potuerunt,
postquam historiae antiquitatumque Graecarum cognitio
multorum studiis amplificata veterumque monumento-
rum, quorum in dies crevit copia ex quo Graecia bar-
barorum jugum excussit, investigatione magnopere esset
adjuta.

Pervenimus jam eo ut de recentioribus dicendum sit
interpretibus, qui inde ab renatis literarum studiis usque
ad novissima tempora operam in hoc scriptore colloca-
runt. Quod dum ita facimus ut primarios tantum hoc
loco memoremus interpretes, nihil aliorum laudibus de-
tractum volumus, qui unam alteramque quaestionem trac-
tandam sibi sumpserunt, quorum saepe utilissimam ope—
ram fuisse ex annotationibus nostris plus uno in loco
intelligetur.

Ac primi quidem editores inde ab Aldo Manutio (a.
1504.) usque ad Gulielmum Morelium et Dionysium
Lambinum (a. 1570.) plerumque sola verba Graeca ex
pessimis expressa codicibus exhibuerunt: interpretationi
quod inservire posset nihil addiderunt praeter tenuia
quaedam annotationum, partim ex Budaei Commentariis
linguae Graecae collectarum, tanquam rudimenta Ulpiani-
que scholia, donec Hieronymus Wolfius ampliorem huic
scriptori operam dicaret. Is enim non solum primus
interpretationem Latinam confecit Ulpianiqne commen-
tarios eandem in linguam transtulit—miro id quidem
consilio, sed tamen pro ea quae tum erat horum studio-
rum conditione non tam absono quam Reiskio visum est
in W olfium invehenti Praefat. vol. 1. p. 40.——verum etiam
copiosioris commentarii fundamenta jecit annotationibus
in calce editionis Basileensis a. 1572. proposit-is: in qui-
bus etsi plurima sunt qnae hodie oblivioni tradi oportet,

