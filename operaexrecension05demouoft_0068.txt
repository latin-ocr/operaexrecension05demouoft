lxiv REISKII

dam critica, bonos auctores deformaverint et vestigia bonarum lectio-
num, sine quibus auctores intelligi nequeunt, obscuraverint. De-
monstrabit liber noster variantium, quid lectionum Demosthenicarum
versetur in libris, quorum copia nobis fuit, et quid vetustas nobis tra-
diderit; tum quis primus vitium cuique loco intulerit; denique quis
primus correxerit, aut quomodo vitium corrigi debeat. Hac demum
ratione potest de veritate lectionis Demosthenicae constare. Non
minore religione tractari a nobis debent auctores profani, atque No-
vum Testamentum. Qua de caussa codices N. T. sedulo excutimus,
eadem de caussa etiam Demosthenis aliorumque, quotquot sunt, ve-
tustorum auctorum codices inspici earumque lectiones erui et pro-
ferri par est: nam sola haec est via veritatem historicam texti cujus-
que, sive sacrum, sive profanum est, e consensu multorum vetusto-
rum probatae fidei codicum demonstrandi. Sic cognoscimus origines
errorum, sic modos emendandi, sic multa occulta vitia investigamuS‚
sic corruptorum nequitias deprehendimus, sic laudem emendati aut
vindicati cujusque loci auctori suo tribuimus. Ego equidem cum
video strenua doctorum hominum opera. aliorum post alios limatum
Demosthenem et gradatim meliorem factum, ut nunc possimus eo
cum aliqua delectatione multo expeditiuS, atque majores nostri pote-
rant, uti, veneror eorum manes, qui mei caussa, quem non norant,
nondum natum, innumerabiles suscepere labores, quorum neque nu—
merum neque magnitudinem cogitatione consequatur, nisi qui simili
in pistrino desudaverit3 parique modo spero futurum, ut grata poste-
ritas meminerit aliquando, fuisse Reiskium quendam, hominem labo—
Lxxvu riosum, qui, quo Demosthenem sibi in manus daret lectu et perceptu
planiorem emaculatioremque, nullis vigiliis, nulli operae, nulli pecu-
niae adeo, pepercerit, multas commoditates spreverit, multas taedii
plenissimas molestias ultro susceperit, sannas stultorum contemserit,
jacturam rei familiaris bonaeque valetudinis bono publico lubens con-
donaverit, vires mentis et corporis impenderit ignotorum studiis, com—
moditati, delectationi. Doctorum hominum ad Demosthenem ani-
madversiones dum excutio, miror alias humani ingenii solertiam et
igneam vim, alias coecitatem et infirmitatem. In emendationibus
felicibus et paene divinis cerno et mirabundus suspicio vim mentis
humanae ex occultis vestigiis veritatem eruentis; rursus errantes in
rebus obviis et notissimis sibique prorsus dissimiles cum video, obli-
viosos, earum ipsarum rerum, quas nossent alibique saepe optime
tradidissent, immemores, pueros paene turpissime se dantes, recordor
sortis meae, miseratio me subit sortis mihi cum humano omni genere
communis, et ut praeclara aliorum inventa lubens et gestiens com-
memoro, collaudo, depraedico‚ sic lapsibus eorum facilis ignosco.
Quam eandem aequitatem ab aliis quoque mihi et deposco et spe

